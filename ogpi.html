
<html lang="ky">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>БҮТҮРҮҮ КЕЧЕСИ</title>
    <style>
        body {
            font-family: Arial, sans-serif;
            line-height: 1.6;
        }
        .content {
            width: 80%;
            margin: 0 auto;
        }
        .image-gallery img {
            width: 100%;
            height: auto;
            margin-bottom: 20px;
        }
    </style>
</head>
<body>

    <div class="content">
        <h1>БҮТҮРҮҮ КЕЧЕСИ ӨТТҮ</h1>

        <p>2-июнь 2023-жыл Ош мамлекеттик педагогикалык университети тарабынан бүтүрүүчүлөргө арналган “Акжол, бүтүрүүчү” иш чарасы өткөрүлдү. Факультеттин деканы п.и.к., доцент К.Т. Турдубаева куттук айтып, факультеттеги 4-жыл ичиндеги жетишкен ийгиликтерге токтолду. Анда факультеттеги адистиктердин аккредитациядан жакшы көрсөткүч менен өткөндүгү, 2020-2021 окуу жылына Информатика адистигинин студенти Эргешбай кызы Аселкан Президенттин “Үмүт” стипендиясынын ээси, 2022-2023 окуу жылында математика адистигинин быйылкы бүтүрүүчүсү Эсеналиева Роза Президенттин “Үмүт” стипендиясынын ээси болгондугун белгиледи.</p>

        <p>Ошондой эле факультетте салтка айланып калган студент-практиканттардын арасында “Мыкты сабак” конкурсунун жогорку деңгээлде өтүшү, Факультеттин аксакалы, профессор Мадраимов Сапарбек агайдын 75 жылдыгына карата өткөрүлгөн жолугушуу, илимий конференциялар, “Аялзат-аалам ажары” аттуу конкурстар ж.б. өткөрүлгөн иш чаралар болочок мугалимдерге жакшы таасир калтырды. Ошентип, ар бир ийгиликтин артында тынбаган, изденген эмгек жатаарын белгиледи.</p>

        <p>Информатика жана жаңы маалыматтар технологиясы кафедрасынын башчысы ага окутуучу Бердибекова К, Математика жана менеджмент кафедрасынын башчысы п.и.к. Исакова В, тайпалардын кураторлору Момунова Н, Бердибекова К жана факультеттин тажрыйбалуу окутуучулары бүтүрүүчүлөргө каалоо тилектерин айтышты.</p>

        <p>Салтанаттын жүрүшүндө факультеттин деканы тарабынан окуудагы, практикадагы жараткан ийгиликтери, факультетте уюштурулган ар кандай иш чараларга активдүү катышкандыгы үчүн бутүрүүчүлөргө "Ардак грамота" жана ата-энелерине "Ыраазычылык кат" тапшырылды. Ошондой эле эле 1-курстар тарабынан даярдалган концерттик программа тартууланды. Анда салтка айланган “1-курстардын сынагына сынбайсынбы?” конкурсу уюштурулуп, ага бүтүрүүчүлөрдөн математика адистигинин бүтүрүүчүлөрү Бабакулов Тынчтыкбек, Белек кызы Чолпонай, ал эми Информатика адистигинин бүтүрүүчүлөрү Казыбеков Максатбек, Мамырова Ноорузгүл студенттердин суроолоруна жооп беришти.</p>

        <p>“Ак терек, көк терек" конкурсу уюштурулуп, ага бүтүрүүчүлөрдөн математика командасы жана информатика командасы катышты. Ал үч турдан туруп, 1-турда музыканын аталышын табуу жана ырдап берүү, 2-турда пантомимо тапшырмасы, 3-турда сүрөт боюнча эже агайларды таануу тапшырмалардан өтүштү. Бул конкурска да бүтүрүүчүлөр кызыгуу менен катышышты.</p>

        <p>Акырында бүтүрүүчүлөр билим-тарбия берген профессордук окутуучулук жамаатка ыраазычылыгын билдиришти, ал эми 1-курсттун студенттерине каалоо тилектерин айтып, бүгүнкү иш чара үчүн ыраазычылыктарын билдиришти.</p>

        <h2>Сүрөттөр:</h2>
        
        <div class="image-gallery">
            <img src="but.html" alt="Бүтүрүүчүлөрдүн иш-чарасы">
            <img src="but2.html" alt="Салттуу конкурстар">
            <img src="but3.html" alt="Концерттик программа">
        </div>

    </div>

</body>
</html>